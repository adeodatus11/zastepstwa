Szanowni Państwo,

w związku z nałożeniem się w kalendarzu dwóch terminów (zebrań z rodzicami oraz rady klasyfikacyjnej) – za co przepraszamy – konieczne jest rozdzielenie tych wydarzeń na dwa dni. Poniżej przedstawiam aktualną organizację pracy szkoły.

Wtorek – rada klasyfikacyjna (szkoły branżowe)
We wtorek rada pedagogiczna klasyfikacyjna rozpoczyna się o godz. 15:30.
Przewidywany czas trwania: do ok. 17:30.
Zakres:
Branżowa Szkoła I Stopnia
I semestr Branżowej Szkoły II Stopnia
W związku z radą lekcje we wtorek odbywają się w skróconym trybie według poniższego harmonogramu:
7. lekcja: (bez zmian – zgodnie ze standardowym planem)
8. lekcja: 14:05–14:35
9. lekcja: 14:40–15:10
10. lekcja: 15:15–15:45
11. lekcja: 15:50–16:20
12. lekcja: 16:25–16:55
13. lekcja: 17:00–17:30

Środa – rada klasyfikacyjna technikum i zebrania z rodzicami
W środę – ze względu na zebrania z rodzicami o godz. 16:30 – również obowiązuje zmieniona organizacja pracy.
Skrócone lekcje w środę:
6. lekcja: 12:25–12:55
7. lekcja: 13:00–13:30
8. lekcja: 13:35–14:05
9. lekcja: 14:10–14:40

Rada klasyfikacyjna (technikum): rozpoczęcie o godz. 14:15
Planowane zakończenie do ok. 16:15, aby możliwe było rozpoczęcie zebrań o 16:30.

Ponieważ wszystkie materiały dotyczące klasyfikacji, w szczególności klasyfikacji zachowania, są dostępne do wglądu na platformie Teams, proszę o wcześniejsze zapoznanie się z nimi. Ewentualne wątpliwości dotyczące ocen zachowania proponowanych i śródrocznych należy zgłaszać indywidualnie do wychowawcy danej klasy lub – w razie potrzeby – do pani Małgorzaty Kończyńskiej w dniach 22–23 stycznia. Celem zebrania rady jest wyłącznie przedstawienie klasyfikacji oraz kluczowych danych. Przy 37 klasach objętych klasyfikacją zależy nam na sprawnym i rzeczowym przeprowadzeniu rady.

Każdy wychowawca ma maksymalnie 3 minuty na przedstawienie klasyfikacji.
Nie drukujemy klasyfikacji z dziennika.
Podpisy składane będą na przygotowanych wydrukach.
Informacje do przedstawienia (liczba uczniów, uczniowie z oceną naganną i wzorową, krótka informacja o klasie) każdy wychowawca przygotowuje w dowolnej, wygodnej dla siebie formie.
Rada ma charakter klasyfikacyjny i zatwierdzający; wątpliwości proszę wyjaśniać przed Radą na podstawie dokumentów w Teams.
